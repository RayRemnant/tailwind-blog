---
title: Miglior SSD
summary: Scegli il miglior SSD

series:
  order: 2
  title: 'Componenti PC essenziali'

localeid: 'best-ssd'

images: ['/static/images/twitter-card.png']

date: '2023-02-22'
lastmod: '2023-02-22'

authors: ['default']

language: it
draft: true
---

# Miglior SSD

Interessato all’acquisto di un velocissimo SSD? In questa guida troverai tutto quello che ti serve per scegliere il **miglior SSD**.

Il termine SSD sta per Solid State Drive o, in italiano, unità a stato solido che indica la sua capacità di memorizzare informazioni elettronicamente. All’apparenza un SSD e un hard disk non sono poi così diversi: entrambi hanno il solo e unico compito di archiviare dati. Tuttavia, il modo di operare di questi due dispositivi di storage è completamente diverso.

Mentre l’HDD (Hard Disk Drive) utilizza un disco ruotante assieme a una testina per accedere ai dati, **l’SSD non possiede alcuna parte meccanica**. Questo comporta numerosi vantaggi per le unità a stato solido che risultano più resistenti agli urti, più silenziosi, più efficienti, ma **specialmente più veloci degli HDD**, occupando allo stesso tempo meno spazio.

Di fatto, **gli SSD riducono i tempi di avvio di Windows e di qualsiasi applicazione installata, migliorando la responsività complessiva del sistema.**

Una piccola parentesi: essendo puramente un dispositivo di archiviazione, l’SSD non migliora la performance nel gaming (eccetto per il caricamento). In parole povere, non esistono SSD Gaming, solo prodotti dall’aspetto più esuberante. Anche se segretamente lo pensiamo tutti, gli RGB non aumentano gli FPS.

Grazie agli enormi benefici nei confronti dei tradizionali hard disk, **l’SSD è visto come un acquisto essenziale per qualsiasi computer moderno**.

## Indice

- [Come capire quale SSD montare](#come-capire-quale-ssd-montare)
- [Miglior SSD SATA](#miglior-ssd-sata)
- [Miglior SSD M.2](#miglior-ssd-m.2)

## Come capire quale SSD montare

Esistono vari tipi di SSD ed è fondamentale scegliere un prodotto compatibile con il proprio sistema. Ma, prima ancora, bisogna comprendere gli acronimi utilizzati per identificare questi prodotti. Ecco una breve spiegazione:

- **Formato** o **form factor** – la forma e le dimensioni del dispositivo di archiviazione, i più diffusi sono 2.5 / 3.5 pollici (spesso indicati come SATA), M.2 e PCIe.
- **Bus** – attraverso quali canali il sistema comunica con l’unità, ovvero SATA o PCIe.
- **Interfaccia** – il modo in cui il computer si *interfaccia* al SSD o HDD, in pratica SATA (o più precisamente AHCI) o NVMe (per le unità PCIe).

Come avrai notato, queste caratteristiche sono tutte legate fra di loro.

Un prodotto da 2.5″ o 3.5″ può essere unicamente SATA, utilizzando gli omonimi bus e interfaccia (fanno parte di questa categoria sia hard disk che unità a stato solido). Gli SSD da 2.5″ vengono comunemente chiamati SSD SATA.

Allo stesso modo, un SSD dal formato PCIe usa, appunto, il bus PCIe affiancato dall’interfaccia NVMe.

L’unica eccezione sono gli SSD M.2 che possono essere sia SATA che NVMe (ma non contemporaneamente, sia chiaro!)

SSD SATA (sotto) e SSD M.2 (sopra)

![ssd-sata-vs-ssd-m2-size](/static/images/ssd/ssd-sata-vs-ssd-m2-size.jpg)

Ecco quindi il risultato di tutte queste caratteristiche tecniche, di seguito trovi la lista degli SSD più diffusi sul mercato:

- **SSD 2.5″ SATA** (o comunemente definito SSD SATA) – Queste unità fanno della compatibilità il loro punto di forza, permettendo a pressoché qualsiasi computer di sfruttare i benefici dei veloci SSD. Nonostante l’interfaccia SATA ne limiti il potenziale, gli SSD SATA sono comunque superiori agli HDD in velocità, tempo di accesso, consumi e tanto altro.
- **SSD M.2 SATA** – Questi dispositivi sfruttano le piccole dimensioni permesse dal formato M.2, mantenendo però gli stessi limiti prestazionali dell’interfaccia SATA. Sono difatti degli SSD SATA sotto mentite spoglie, da non confondere con i più prestanti SSD NVMe.
- **SSD M.2 NVMe** – Nel trasferimento di dati possono superare gli SSD SATA di qualche ordine di grandezza, occupando inoltre meno della metà dello spazio. Gli SSD NVMe rappresentano il futuro della tecnologia SSD e andranno gradualmente a rimpiazzare le unità SATA.
- **SSD PCIe NVMe** – Possono essere paragonati a degli SSD M.2 NVMe dal formato più grande, impiegati esclusivamente in PC desktop. Gli SSD PCIe sono tipicamente prodotti di alto livello per workstation professionali, con un prezzo altrettanto elevato.

Bene, ora dovresti avere le idee un po’ più chiare sulle unità a stato solido, ma la vera domanda è quale SSD scegliere?

**Se stai assemblando una nuova configurazione desktop e hai la possibilità di scegliere, ti consiglio un più moderno [SSD M.2 NVMe](https://www.omni-atlas.com/it-it/blog/miglior-ssd/#miglior-ssd-m.2)** (pressoché qualsiasi scheda madre di ultima generazione è dotata di almeno uno slot M.2 NVMe)

**Se invece vuoi velocizzare il tuo computer attuale, la scelta migliore è tipicamente un [SSD SATA](https://www.omni-atlas.com/it-it/blog/miglior-ssd/#miglior-ssd-sata)**. Per capire se e quali SSD sono compatibili, consulta il manuale della tua scheda madre o del tuo portatile. Puoi fare una ricerca sul web con il modello del tuo dispositivo affiancato da “SSD”, è probabile che qualcun altro nel mondo abbia avuto il tuo stesso quesito!

Non conosci il modello del tuo dispositivo? Segui queste istruzioni:

- Windows – puoi [scaricare Speccy](https://www.ccleaner.com/speccy) per avere una panoramica intuitiva dei componenti del PC.
- Mac – scegli menu Apple > Informazioni su questo Mac.

Interessato a un SSD per PlayStation 4 o Xbox One? Anche in questo caso la scelta ricade sugli SSD SATA.

### SSD SATA vs SSD NVMe

Qual è la differenza fra SATA e NVMe? In quale caso dovrei scegliere l’uno o l’altro?

È vero che, in certi contesti, gli SSD NVMe possono essere molto più veloci rispetto ai SSD SATA. Ricorda però che **l’impatto maggiore sul sistema è dato dal tempo di accesso**, caratteristica molto simile fra le due unità.

In breve, non noterai differenze fra prodotti NVMe e SATA in situazioni come navigazione web, documenti di testo o qualsiasi incarico che abbia a che fare con file nell’ordine del centinaio di MB. Le unità NVMe si distinguono invece nel editing di pesanti video 4K, nel gaming durante il caricamento di estese mappe open world e ovunque siano presenti file da decine, se non centinaia, di GB.

Questo per dire che, seppur con le loro differenze, **sia SSD SATA che SSD NVMe sono nettamente superiori al classico disco rigido**.

---

Se hai altri dubbi o domande puoi scrivermi un [messaggio diretto su Telegram](https://t.me/RayRemnant) o unirti al favolosissimo [canale Discord di Omni Atlas](https://discord.gg/uM5wTYg).

Ed eccoci alla lista dei **migliori SSD di ultima generazione**, accompagnati da una breve scheda tecnica e suddivisi per capacità di archiviazione.

## Miglior SSD SATA

**Gli SSD SATA sono compatibili con pressoché qualsiasi PC degli ultimi 15 anni** e sono per questo la tipologia più popolare in assoluto. Vengono spesso usati per ridare vita a vecchi computer dove, nella maggior parte dei casi, è proprio l’hard disk a rallentarne il funzionamento.

Certo, esistono anche SSD SATA di fascia più alta, con tutti i benefici che ne conseguono. Tuttavia, **l’interfaccia SATA è strettamente legata al modo di operare degli hard disk meccanici**, motivo per cui, se stai cercando SSD più veloce e professionale, ti suggerisco di puntare a un [SSD NVMe M.2](https://www.omni-atlas.com/it-it/blog/miglior-ssd/#miglior-ssd-m.2).

Detto questo, qui sotto trovi i migliori SSD del 2021, suddivisi per capacità e affiancati da una breve scheda tecnica.

<Product1 name="Patriot Burst 120 GB" amazonUrl="https://www.amazon.it/dp/B07574MTR4?tag=omni-atlas-21" />

---

<Product1 name="Kingston A400 240 GB" amazonUrl="https://www.amazon.it/dp/B01N5IB20Q?tag=omni-atlas-21" />

---

<Product1 name="SanDisk SSD Plus 480 GB" amazonUrl="https://www.amazon.it/dp/B01F9G46Q8?tag=omni-atlas-21" />

---

<Product1 name="Samsung 860 EVO 1 TB" amazonUrl="https://www.amazon.it/dp/B078WQT6S6?tag=omni-atlas-21" />

---

<Product1 name="Crucial BX500 2 TB" amazonUrl="https://www.amazon.it/dp/B07YD58MX9?tag=omni-atlas-21" />

---

<Product1 name="Samsung 860 EVO 4 TB" amazonUrl="https://www.amazon.it/dp/B078WRVNTW?tag=omni-atlas-21" />

---

## Miglior SSD M.2 NVMe

Gli SSD M.2 sono un formato di unità a stato solido **potenzialmente molto più veloce rispetto ai popolari SSD SATA da 2.5 pollici**. *Potenzialmente* poiché queste unità M.2 possono essere sia NVMe, avvalendosi delle più recenti e ottimizzate tecnologie SSD, che SATA, offrendo le medesime caratteristiche degli SSD 2.5″ con il solo vantaggio di occupare meno spazio. Insomma, gli SSD M.2 SATA hanno generalmente poco senso, ma potresti trovare slot M.2 compatibili esclusivamente con unità SATA — controlla sempre il manuale del tuo dispositivo!

Vista la scarsa popolarità degli SSD M.2 SATA, **il termine SSD M.2 viene tendenzialmente usato come sinonimo di SSD NVMe**.

Grazie alle loro dimensioni ridotte, gli slot M.2 sono posizionati direttamente sulla scheda madre occupando decisamente meno spazio rispetto ad un classico SATA. Per questo motivo sono perfetti per portatili di piccole dimensioni, come ultrabook, o per configurazioni PC Mini-ITX.

In conclusione, **se possiedi un dispositivo compatibile, ti consiglio assolutamente un SSD M.2 NVMe.** Ecco una lista dei migliori SSD sul mercato.

<Product1 name="Western Digital Blue SN550 250 GB" amazonUrl="https://www.amazon.it/dp/B07YFF8879?tag=omni-atlas-21" />

---

<Product1 name="Sabrent Rocket 512 GB" amazonUrl="https://www.amazon.it/dp/B01N5IB20Q?tag=omni-atlas-21" />

---

<Product1 name="Western Digital Blue SN550 1 TB" amazonUrl="https://www.amazon.it/dp/B07YFFX5MD?tag=omni-atlas-21" />

---

<Product1 name="Corsair Force MP510 1920 GB" amazonUrl="https://www.amazon.it/dp/B07HR5PN9Q?tag=omni-atlas-21" />

---

<Product1 name="Sabrent Rocket 4 TB" amazonUrl="https://www.amazon.it/dp/B07LGF54XR?tag=omni-atlas-21" />

---

## Come posso aiutarti?

Omni Atlas è stato creato secondo un principio di continua evoluzione. La tecnologia progredisce, i prezzi oscillano e anche le domande stesse cambiano. Vorrei che la guida al miglior SSD rispecchiasse questi cambiamenti.

Hai idee o suggerimenti su come migliorare questo articolo? Oppure non sei ancora sicuro su quale SSD comprare? Scrivimi un [messaggio diretto su Telegram](https://t.me/RayRemnant) o unisciti al [canale Discord di Omni Atlas](https://discord.gg/uM5wTYg)!
